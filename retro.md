## Tiivistelmä retrospektiivitekniikoista

*Glad, Sad, Mad* -tekniikka on suosittu retrospektiivitekniikka, jota voidaan pitää perusmallisena retrospektiivinä. Se on tarkoitettu noin tunnin mittaiseksi tapaamiseksi, jossa sprintin tapahtumat jaetaan kolmeen luokkaan ja käsitellään. *Start, Stop, Continue, More of, Less of Wheel* -tekniikka puolestaan on huomattavasti *Glad, Sad, Mad:a* lyhyempi, noin 10-25 minuutin mittainen retrospektiivi, jossa sprintin tapahtumia tarkastellaan viidestä eri näkökulmasta.

*Glad, Sad, Mad* -tekniikassa jokainen kirjoittaa esim. post-it -lapuille mitä tahansa sprintin aikana tapahtuneita asioita, jotka vaikuttivat työntekoon. Laput esitellään muille, jaetaan kolmeen kategoriaan (*Glad, Sad, Mad*) ja tärkeimmistä asioista äänestetään. Tärkeimmät asiat käydään esim. *Scrummasterin* johdolla läpi.

*Start, Stop, Continue, More of, Less of Wheel* -tekniikassa tapaamista johtava henkilö kerää taululle kysellen asioita joita tiimin olisi syytä aloittaa, lopettaa tai jatkaa tekemään sekä asioita, joita olisi syytä tehdä enemmän tai vähemmän.